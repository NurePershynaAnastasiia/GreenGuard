1.1 Background (Передумови)


Люди завжди мали прихильність до домашніх рослин, які не тільки прикрашають життя, а й очищують повітря. Флора вкрай активно використовується для покращення дизайну приміщень, завдяки своїй здатності додавати природну красу та живий колорит до будь-якого інтер'єру. Також, доведеним є факт, що рослини також здатні покращувати людям настрій та знижувати рівень стресу. А деякі дослідження навіть показують, що наявність флори у приміщенні може покращити концентрацію та продуктивність роботи. Як би там не було, важко не погодитись, що різноманітні, квітучі «зелені друзі» не можуть не радувати втомлене око.
Наразі складно знайти ресторан, торговельно-розважальний чи офісний центр, у якому немає кімнатних рослин. Власники компаній та дизайнери інтер’єрів намагаються збагачувати закриті приміщення наявністю флори.
Навіть при всіх перевагах рослин, не можна забувати, що вони потребують постійного догляду та турботи. А за деякими більш екзотичними видами взагалі потрібен особливий нагляд, щоб задовільнити всі їх необхідності. У великих приміщеннях на кшталт офісів чи торгівельних центрів компанії, які надають послуги прибирання, зазвичай беруть на себе відповідальність щодо догляду за рослинами.
Проте компанії, які надають послуги прибирання в приміщеннях та догляду за рослинами, зазвичай не мають спеціального програмного забезпечення для своєї роботи, тому вони змушені вести весь свій облік у паперовому вигляді. Система “GreenGuard” вирішує цю проблему та автоматизує контроль догляду за рослинами, роблячи його більш легким та ефективним.


 1.2 Business Opportunity (Бізнес-можливості) 

Система “GreenGuard” спрямована на глобальний ринок, головні покупці – компанії, які займаються доглядом за рослинами, чи компанії, які надають послуги прибирання. 
Розглянемо аналоги, що вже існують. Програмне забезпечення для догляду за рослинами “Arborgold” розроблено для компаній, пов’язаних із роботою з флорою, які шукають централізовану базу даних для своїх клієнтів, щоб вони могли покращити процес подання заявок, автоматизувати подальші дії, ефективно планувати графіки, відстежувати бригади, зменшити накладні витрати та спростити виставлення рахунків. “Arborgold” створює інтерактивну мапу, на якій можна побачити рослини, що були додані користувачами. Проте дана система не передбачає зчитування даних із датчиків, встановлених біля рослин.
 “Lifeasible” – програмне забезпечення для керування ростом рослин, є ще одним аналогом для системи “GreenGuard”. “Lifeasible” є вкрай обширною системою, що включає у себе сервіси для управління теплицями, боротьби з бур’янами та паразитичними рослинами і прогнозування появи шкідників. Дана система призначена, у першу чергу, для організацій, основною діяльністю яких є вирощення рослин, саме тому в ній наявна така велика кількість різних функцій. Наприклад, “Lifeasible” використовує штучний інтелект для досягнення ідентифікації бур’янів і паразитичних рослин, ідентифікації рідкісних рослин, оцінки стадій росту рослин, а також оцінки серйозності шкідників. “GreenGuard” є системою, призначеною виключно для кімнатних рослин, тому її функціонал є менш обширним.
Система “GreenGuard” є платною системою, основні покупці якої –компанії, які надають послуги догляду за рослинами. Всередині системи немає жодних додаткових платежів, тому, коли компанія купує систему, то на час дії підписки вона отримує доступ до всього наявного функціоналу. Є два варіанти підписки – річна та на 6 місяців. Якщо користувач не поновлює підписку після закінчення її строку, то він втрачає доступ до системи.


2.1 Vision Statement (Окреслення концепції)


“GreenGuard” – це програмна система, призначена для автоматизації та оптимізації обліку догляду за рослинами у торгових, розважальних та офісних центрах. Цей програмний продукт розроблений з метою надання компаніям зручного та ефективного інструменту для моніторингу, керування та підтримки здоров'я та краси рослин у їхніх приміщеннях.
“GreenGuard” пропонує користувачам з усього світу зручну цифрову систему для легкого ведення обліку догляду за рослинами. Мобільний додаток дозволяє співробітникам вносити дані про різні маніпуляції з рослинами. Адміністратор системи може змінювати наявні дані про рослини, створювати завдання на кшталт поливів та назначати людей, які повинні це виконати. 
Система забезпечує можливість постійного моніторингу параметрів росту та здоров'я рослин, таких як вологість ґрунту, освітленість та температура завдяки сенсорам, встановленим у горщики з рослинами. Таким чином адміністратор може бачити, як змінюються різні показники після поливів чи внесення добрив. Окрім того, “GreenGuard” надає користувачам систему попереджень та сповіщень про виявлені проблеми, такі як нестача води, шкідники або хвороби, що дозволяє швидко реагувати та запобігати загрозам для рослин.
У системі “GreenGuard” є база даних із інформацією про рослини, проте користувачі можуть редагувати та доповнювати ці дані, тим самим роблячи їх більш персоналізованими. Таким чином систему можна використовувати як довідник з порадами щодо догляду за різними видами фауни.
“GreenGuard” є зручним інструментом, який дозволяє компаніям, що надають послуги догляду за рослинами, значно оптимізувати їх робочий процес.


2.2 Major Features (Головна функціональність) 

Зі сторони веб-сайту (для адміністраторів):
MF-1: Вхід до системи адміністраторами
MF-2: Створення завдань адміністраторами
MF-3: Призначення адміністраторами робітників на завдання в залежності від їх робочих годин
MF-4: Редагування та доповнення інформації про рослини
MF-5: Перегляд та редагування списків працівників та рослин
MF-6: Попередження про проблеми з рослинами
MF-7: Моніторинг даних щодо вологості, світла і температури для кожного датчика, що встановлено в рослину
MF-8: Створення та внесення змін у розклади поливу рослин та внесення добрив 
MF-9: Оповіщення про необхідність поливу або додавання добрив
MF-10: Ідентифікація шкідників та хвороб на основі зібраної інформації та рекомендації щодо їхнього усунення
MF-11: Можливість автоматичного створення графіків поливу, завдяки розрахункам, які базуються на інформації про рослину з довідника (як часто її рекомендують поливати) та даних із датчиків вологості та температури
Зі сторони мобільного застосунку (для співробітників):
MF-12: Вхід до системи співробітниками
MF-13: Перегляд призначених завдань
MF-14: Перегляд розкладів поливу та внесення добрив
MF-15: Перегляд інформації про рослини 
MF-16: Редагування робочих годин
MF-17: Перегляд довідника про рослини, що містить рекомендації та поради щодо догляду
MF-18: Можливість відмітити завдання як виконане


3.1 Scope of Initial Release (Рамки первинного випуску) 
Веб-застосунок:
SIR-1: Вхід до системи адміністраторами.
SIR-2: Створення завдань адміністраторами.
SIR-3: Призначення адміністраторами робітників на завдання в залежності від їх робочих годин.
SIR-4: Повідомлення про необхідність поливу чи додавання добрив для рослин на основі зібраних даних.
SIR-5: Перегляд, редагування та доповнення інформації про рослини та працівників.
SIR-6: Перегляд даних щодо вологості, світла і температури для кожної рослини, у горщик якої встановлено датчик.
SIR-7: Створення та керування розкладами поливу та внесення добрив.
SIR-8: Оповіщення щодо необхідності поливу або додавання добрив.
SIR-9: Автоматичне створення графіків змін вологості ґрунту, світла та температури за заданий період часу.
SIR-10: Ідентифікація шкідників та хвороб на основі зібраної інформації та рекомендації щодо їхнього усунення.
SIR-11: Налаштування профілю та особистих даних адміністраторів.
SIR-12: Можливість переглянути кінцеву дату поточної підписки та подовжити підписку.
SIR-13: Оповіщення щодо закінчення терміну підписки, починаючи за 2 тижні до кінцевої дати.
SIR-14: Можливість автоматичного створення графіків поливу, базуючись на інформації про рослину та даних із датчиків вологості та температури
Мобільний-застосунок:
SIR-15: Вхід до системи співробітниками.
SIR-16: Налаштування профілю та особистих даних співробітників.
SIR-17: Перегляд призначених завдань.
SIR-18: Можливість зміни статусу завдання на “у процесі” та “виконане”.
SIR-19: Перегляд довідника про рослини, що містить рекомендації та поради щодо догляду.
SIR-20: Перегляд розкладів поливу та внесення добрив для співробітників.
SIR-21: Редагування власних робочих годин.
SIR-22: Перегляд інформації про наявні рослини.
IoT-застосунок:
SIR-22: Зчитування інформації щодо вологості ґрунту з сенсору.
SIR-23: Зчитування інформації щодо освітлення з сенсору.
SIR-24: Зчитування інформації щодо температури з сенсору.
Сервер:
SIR-25: Прийняття та обробка запитів, які надходять з мобільного, веб- та IoT-застосунків.
SIR-26: Отримання та надіслання запитів до бази даних для отримання та запису інформації.
Система надає функцію автоматичного розрахунку графіків поливу рослин. Адміністратор може прийняти запропонований графік або внести в нього зміни за бажанням. Розрахунок є функцією, яку залежить від трьох змінних: рекомендована частота поливу з довідника, вологість ґрунту та температура. Дана можливість дозволяє максимізувати ефективність поливів, щоб рослини почували себе комфортно.
 

3.2 Scope of Subsequent Releases (Рамки наступних випусків) 

SSR-1: Додавання функціоналу моніторингу вологості повітря та кількості вуглекислого газу.
SSR-2: Прогнозування потреб рослин на основі зібраних даних та рекомендацій щодо оптимального догляду.
SSR-3: Впровадження модуля аналізу зображень для автоматичного виявлення шкідників та хвороб на основі фотографій рослин, отриманих від користувачів.
SSR-4: Інтеграція зі сторонніми платформами для надання користувачам доступу до погодних сервісів, дані з яких будуть використовуватися при розрахунку оптимального графіку поливу.


4.3 Operating Environment (Робоче середовище) 

Система для автоматизації обліку догляду за рослинами “GreenGuard” складається з серверної частини, веб-застосунку, мобільного застосунку та IoT застосунку.
Для роботи з сервером була обрана мова програмування C#. Засоби розробки в C# включають в себе вбудовані бібліотеки та фреймворки, такі як ASP.NET для веб-розробки, що значно спрощує розробку різноманітних типів додатків.
Для створення бази даних буде використовуватися система управління базами даних MS SQL Server, яка відома своєю надійністю та стабільністю. SQL Server повністю підтримує роботу з C# і .NET Framework, що дозволяє легко звертатися до бази даних з серверної частини програми.
Веб-застосунок буде написаний за допомогою HTML, CSS та JavaScript. Це поєднання мови розмітки, каскадних таблиць стилів та мови програмування є популярним, адже вони втрьох мають простий синтаксис та широку підтримку від веб-браузерів. При створенні інтерфейсу також буде використовуватися фреймворк JavaScript React.js.
Мобільний застосунок буде написаний на платформі Android Studio мовою програмування Kotlin. Kotlin є сучасною мовою, яка має зручний синтаксис, безпеку типів, підтримку різноманітних паттернів програмування та інші переваги, Android Studio має ряд інструментів та функцій, які полегшують розробку та тестування мобільних застосунків.
Для створення програмної частини IoT буде використано мікроконтролер Arduino та мова програмування C++.  Для взаємодії з платформою Arduino найчастіше використовується мова програмування C/C++, адже Arduino IDE, офіційне середовище розробки для платформи Arduino, базується на мові програмування C++. На Arduino будуть встановлені датчик тепла і вологості DHT11 та датчик світла.
Середовище, в якому буде використовуватися система “GreenGuard”, є глобальним, оскільки компанія, яка надає послуги догляду за рослинами, може мати клієнтів у різних регіонах світу. 
Основне навантаження на систему буде відбуватись протягом робочих годин з понеділка по п'ятницю, коли користувачі активно працюють на об'єктах догляду за рослинами. Важливо, щоб у цей час система працювала без раптових збоїв. Безперервний доступ до системи може бути критичними для роботи бізнесу користувачів, оскільки догляд за рослинами вимагає своєчасного реагування на проблем.
Засоби контролю безпеки доступу та вимоги до захисту даних повинні бути високими, бо в системі будуть зберігатися персональні дані про співробітників компаній та конфіденційна інформація щодо деталей робочого процесу.
